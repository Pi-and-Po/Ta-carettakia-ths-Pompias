# Θεματική Ενότητα:
ΚΛΙΜΑΤΙΚΗ ΑΛΛΑΓΗ-Προστασία του Περιβάλλοντος.
# Τίτλος:
Χελωνάκι χελωνάκι είσαι εδώ?
# Όνομα ομάδας:
Ta carettakia ths Pompias.
# Εξοπλισμός: 
Ένα(1)ρομπότ Edison,Το βιβλίο με τίτλο:Πού πας χελωνάκι;(εκδ.Καλειδοσκόπιο),φακός μικρός,χελώνα παιχνίδι,χελωνάκια μινιατούρες 
και άλλα παιχνίδια μινιατούρες,διάφορες εικόνες,μακετόχαρτο,χαρτιά,χαρτόνια και διάφορα αναλώσιμα και ανακυκλώσιμα υλικά.
# Αφόρμηση:
Το πρόγραμμα Άνθρωπος και Βιόσφαιρα(Man  and  Biosphere – MaB),είναι ένα διεπιστημονικό πρόγραμμα έρευνας και ανάπτυξης ικανοτήτων 
με στόχο τη βελτίωση της σχέσης των ανθρώπων με το περιβάλλον τους σε παγκόσμιο επίπεδο.Για την ένταξη μιας περιοχής στο Δίκτυο 
MaB κατατίθεται φάκελος στην αρμόδια Επιτροπή της UNESCO.

Η Περιφέρεια Κρήτης σε συνεργασία και με άλλους φορείς,προτείνει για ένταξη στο Δίκτυο MaB ,την περιοχή των Αστερουσίων η οποία
βρίσκεται στο νότιο τμήμα της Περιφερειακής Ενότητας Ηρακλείου και στο νοτιότερο άκρο της Ευρώπης και περιλαμβάνει σημαντικές 
περιοχές όσον αφορά τη βιοποικιλότητα και τη διατήρηση του φυσικού περιβάλλοντος καθώς το μεγαλύτερο μέρος της ,περιλαμβάνεται 
σε προστατευόμενες περιοχές του δικτύου Natura.

Επίσης,στην περιοχή αυτή έχουν καταγραφεί μεταξύ άλλων:3 Καταφύγια Άγριας Ζωής,18 τύποι οικοτόπων,30 ενδημικά φυτά, 192 είδη πουλιών
και τα πολύ γνωστά θαλάσσια είδη της χελώνας Caretta  caretta και της μεσογειακής φώκιας  Monachus  monachus στην
παραλιακή ζώνη της περιοχής.

Λόγω του ότι παρατηρείται έντονη τουριστική-παραθεριστική δραστηριότητα κατά τους καλοκαιρινούς μήνες,στην περιοχή των Αστερουσίων,
κυρίως στα νότια παράλια και το φαινόμενο αυτό γίνεται όλο και πιο έντονο με το πέρασμα των χρόνων,θα θέλαμε να ευαισθητοποιήσουμε 
τα παιδιά του νηπιαγωγείου μας σχετικά με την προστασία της θαλάσσιας  χελώνας  Caretta  caretta,καθώς το μεγαλύτερο μέρος των 
καλοκαιρινών τους διακοπών το περνάνε στην προαναφερθείσα περιοχή.
(Πηγή:ΔΙΑΜΟΡΦΩΣΗ ΚΑΙ ΥΠΟΒΟΛΗ ΠΡΟΤΑΣΗΣ ΓΙΑ ΤΗΝ ΕΝΤΑΞΗ ΤΗΣ ΠΕΡΙΟΧΗΣ ΤΩΝ ΑΣΤΕΡΟΥΣΙΩΝ ΣΤΟ ΔΙΚΤΥΟ ΠΕΡΙΟΧΩΝ MaB/UNESCO.)
# Περιγραφή:
Τα παιδιά με τη βοήθεια ενός ρομπότ Edison,θα βρούν το κατάλληλο μέρος και θα οδηγήσουν  τη χελώνα Caretta  caretta για να γεννήσει
και να κρύψει τα αυγά της με ασφάλεια  και μετά θα βοηθήσουν τα μικρά χελωνάκια να φτάσουν στην θάλασσα,αποφεύγοντας τα εμπόδια που
θα συναντήσουν στην πορεία τους αυτή(τα εμπόδια θα είναι:μία ομπρέλα,μία μπάλα,ένα πλαστικό μπουκάλι,ένα θαλασσοπούλι,ένα σακουλάκι
από πατατάκια,μία πηγή φωτός κ.α).Όλα αυτά θα πραγματοποιηθούν πάνω σε μία μακέτα την οποία θα συνδιαμορφώσουμε με τα παιδιά,
ανάλογα και με τις δικές τους ιδέες.
